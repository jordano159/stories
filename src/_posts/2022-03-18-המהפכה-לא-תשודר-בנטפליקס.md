---
layout: story
title: המהפכה לא תשודר בנטפליקס
date: 2018-04-10T10:47:32.211Z
categories: שירה ביקורת-חברה
pic: https://unsplash.com/photos/bh4LQHcOcxE/download?ixid=MnwxMjA3fDB8MXxzZWFyY2h8M3x8cmV2b2x1dGlvbnxlbnwwfHx8fDE2NDc1OTYzMTg&force=true&w=640
alt: מפגין בבגדים שחורים שמפזר עשן אדום
---
לא תוכל להישאר בבית אחי

לא תוכלי לשקוע אל תוך הספה ולהתנתק אחותי

לא תוכלו לשים ניגון אוטומטי ולכבות את המוח

כי המהפכה לא תשודר בנטפליקס

 

המהפכה לא תשודר בנטפליקס

לא תוכלו לראות אותה מהסלון

לא תוכלו לעשות למהפכה בינג'

המהפכה לא תשודר ביוטיוב

המהפכה לא תעצור באמצע בשביל לספר לכם על פפר פיי

 

המהפכה לא תשודר בנטפליקס

 

פאנל של גברים לבנים בחצי גורן לא יוכלו לחזות את המנצחים

המהפכה לא תישלח כהתראה רוטטת בכיס שלכם

המהפכה לא תתעטף באפליקציה נוצצת וחלקה

לא תוכלו להתמכר למהפכה, לא משנה כמה תרצו

המהפכה לא תביא לכם מנות של דופאמין שיגרמו לכם להשתוקק אליה

המהפכה לא תקרין לכם על איברי המין

לא תוכלו לשים את המהפכה על השתק

 

המהפכה לא תשודר בנטפליקס

 

המהפכה לא תקרה אחרי שתכניסו פרטי אשראי ותלחצו אישור

המהפכה תהיה לא ממוזגת, לא ממותנת, לא ממותגת ולא קלה להשגה

המהפכה לא תלך טוב יותר עם צ'יפס וקולה

המהפכה לא דורשת מכם מקלדות או מסכי מגע

המהפכה לא דורשת מכן להרגיש טוב עם עצמכן

המהפכה לא דורשת מכם להרגיש טוב עם עצמכם

המהפכה לא תעזור לכם להתרחק ממי ששונה מכם, מערבים או יהודים, ממזרחים או אשכנזים, מדתיים או חילונים

 

המהפכה לא תשודר בנטפליקס

 

המהפכה לא תראה לכם הילוך איטי של שוטרים מכים שחורים

המהפכה לא תראה לכם הילוך איטי של אישה באוטובוס שפתאום מבינה שיד זרה על החזה שלה

המהפכה לא תראה לכם הילוך איטי של אדם בחליפה אוזק מבקש מקלט ומשאיר אותו על מטוס לאוגנדה

המהפכה לא תראה לכם הילוך איטי של אדם בחליפה אוזק ילד ומשאיר אותו מחובר למכונת תפירה

המהפכה לא תראה לכם הילוך איטי של פינוי משפחות מזרחיות עניות לטובת מגדלי עשירים

המהפכה לא תראה לכם הילוך איטי של עגל צעיר מובל אל חדר השחיטה במכות חשמל

 

המהפכה לא תשודר בנטפליקס

 

המהפכה לא תעוצב על ידי סטיב ג'ובס או מארק צוקרברג

המהפכה לא תהיה בפיד שלכם

לא יהיו על המהפכה פילטרים שייפו אותה

שיר הנושא של המהפכה לא יופק על ידי ג'ורדי ולא ישירו אותו סטטיק ובן אל, עדן בן זקן, או קרן פלס

 

המהפכה לא תשודר בנטפליקס

 

המהפכה לא תעשה אתכם יותר סקסיים

המהפכה לא תגדיל את הבית שלכן

המהפכה לא תיצור עבורכן חוויות מעובדות שתוכלו לספר עליהן לנכדים

המהפכה לא תוריד מכם חמש קילו

 

כי המהפכה לא תשודר בנטפליקס

 

המהפכה לא תסתיר מכם את כל הדיכויים שאתם מרוויחים מהם

המהפכה לא תונע על ידי השורה התחתונה

המהפכה לא תפציץ ילדים בגז, לא תירה ממזל"טים, ולא תשאיר אחריה קברי אחים רק כדי לנסות נשק חדש לפני מכירה

המהפכה לא תבחר בין אוכל לתרופות

המהפכה לא תסחר בפנסיות של אנשים ולא תזיז כסף ממקום למקום

המהפכה לא תביא לך רכב חדש ומשוכלל שיחנה במקומך

המהפכה **כן** תשים אותך במושב הנהג

המהפכה לא תשודר בנטפליקס